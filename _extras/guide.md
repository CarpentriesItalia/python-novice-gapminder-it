---
layout: page
title: "Guida per gli istruttori"
permalink: /guide/
---

## Considerazioni generali

Non è un problema se non riuscite a completare l'intera lezione.
:   Questa lezione è progettata per chi non ha mai programmato prima,
    ma una classe comprenderà sempre persone con livelli di esperienza anche molto diversi.
    Pertanto, abbiamo incluso abbastanza materiale da riempire una giornata intera se necessario,
    ma ci aspettiamo che in molti casi, l'offerta formativa si fermerà all'Introduzione a Pandas.

Non dite ai partecipanti di cercare risposte su Google.
:   Uno degli obiettivi di questa lezione è quello di
    aiutare i principianti a costruirsi un modello mentale di come funziona la programmazione.
    Finché non possiedono questo modello,
    non sapranno che cosa cercare, o come riconoscere una risposta utile.
    Dir loro di cercare su Google può inoltre dare l'impressione che il problema che stanno cercando di risolvere sia banale.
    (Detto questo, se i partecipanti hanno sufficiente esperienza nella programmazione da essersi
    lasciati alle spalle questo tipo di problemi, chiedere loro di cercare soluzioni può aiutarli a
    consolidare la loro comprensione.)
    Vale anche la pena di citare un commento di
    [Trevor King](https://github.com/swcarpentry/python-novice-
    gapminder/issues/22#issuecomment-182573516)'s
    sulla ricerca online:
    "Se trovi qualcosa sul web,
    vuol dire che qualcun altro era confuso a sufficienza da disturbarsi a scrivere un post su un blog o su
    StackOverflow, e quindi è probabile che non sia un problema banale."

